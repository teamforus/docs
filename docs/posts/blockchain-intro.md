# Introductie tot blockchain

## Inleiding
Om blockchain technologie inzichtelijk te maken is het verstandig te beginnen bij een technologie die voor ons allemaal bekend is, het internet. Momenteel is het mogelijk om informatie (tekst, foto’s, video’s etc.) uit te wisselen op het internet. Om waarde uit te wisselen zijn diensten van derden zoals paypal, ideal of creditcards vereist. Blockchain brengt daar verandering in en maakt het mogelijk om naast informatie via het internet ook waarde uit te kunnen wisselen. De eerste toepassing van blockchain is de bitcoin.

## Bitcoin
De afgelopen jaren was het vrijwel onmogelijk om de bitcoin te missen, de hoge volatiliteit zorgt er voor dat bitcoin veel in het nieuws is. Op het hoogtepunt heeft de bitcoin een waarde van $20.000 bereikt, waarna de prijs weer gezakt is en op het moment van schrijven een waarde heeft van ongeveer $7000. Dit is de reden dat veel mensen het eerst over bitcoin, cryptocurrencies en blockchain hebben gehoord, maar hoe zorgt de techniek achter bitcoin er voor dat de munt zo veel waard is geworden? Dit heeft allemaal te maken met vertrouwen. De techniek achter bitcoin zit zo in elkaar dat de munt kan opereren zonder vertrouwde tussenpartij. Er worden op een voorspelbaar en transparant tempo nieuwe bitcoins aangemaakt tot de grens van 21 miljoen bitcoins is bereikt. De software achter bitcoin werkt zo dat zonder een meerderheid in het netwerk te bereiken, het theoretisch onmogelijk is om deze â€œspelregelsâ€ aan te passen. Iedereen kan deelnemen aan het netwerk door een stukje software op een computer te installeren. Doordat de spelregels open zijn en door iedereen kunnen worden gecontroleerd vertrouwen de gebruikers van bitcoins er op dat de schaarste wordt beschermt. De architectuur van bitcoin zorgt dat centrale partijen zoals banken en overheden geen invloed kunnen uitoefenen op de manier waarop bitcoin opereert.

## Ethereum
Toen bitcoin in 2009 live ging vertegenwoordigde dit een revolutionaire technologische doorbraak. Programmeurs gingen al snel op zoek naar manieren om de technologie achter bitcoin in te zetten om complexere transacties te doen dan die van een digitale munt. Uit deze onderzoeken kwam in 2013 Ethereum voort. Ethereum wordt omschreven als een vrij programmeerbare â€œwereld computerâ€ die er op een gelijkwaardige manier als bitcoin voor zorgt dat het uitvoeren van de programma's gebeurd op een manier dat er geen centrale partij vertrouwt hoeft te worden. De spelregels zijn transparant en door iedereen te controleren. Ethereum maakt het mogelijk om logica uit te voeren in â€œsmart contractsâ€, computerprogramma's die worden uitgevoerd op de ethereum wereld computer. Een simpel voorbeeld van zoâ€™n smart contract is een testament. In het contract kan bijvoorbeeld geprogrammeerd worden; â€œals er 2 jaar geen gebruik wordt gemaakt van de valuta op dit adres, verdeel de middelen dan onder partijen x, y, en zâ€ 

## Standaardisatie op Ethereum.
Een simpel voorbeeld van een smart contract op ethereum is de zogeheten â€œtokenâ€. Voor ethereum was het voor ontwikkelaars die een eigen cryptocurrency wilden beginnen nodig om een eigen blockchain te starten. Doordat Ethereum een programmeerbare blockchain is, is het nu mogelijk om binnen 20 minuten zelf een munt uit te geven, met dezelfde garanties waarover andere cryptomunten beschikken. Omdat het mogelijk is om het token smart contract op talloze verschillende manieren in te richten, terwijl het dezelfde functionaliteit biedt, is de behoefte aan standaardisatie ontstaan. Vanuit de gemeenschap van ontwikkelaars is het voorstel ERC20 geopend, besproken en binnen enkele maanden geaccepteerd. Vervolgens is binnen een half jaar tijd de waarde van â€œethereum tokensâ€ van 4 miljard naar 68 miljard gestegen. Afgelopen jaar is de ERC721 standaard door de ethereum developers opgenomen. Deze standaard is bedoeld voor het registreren van (digitaal) eigendom.

## De stand van de techniek.
Momenteel is, mede rondom de speculatie van cryptocurrencies, veel hype rondom blockchain technologie. Als we echter kritisch kijken naar de stand van de technologie zien we dat veel use cases simpelweg nog niet mogelijk zijn op openbare blockchains. De grootste problemen momenteel zijn transactiekosten, transactiesnelheid en het feit dat alle transacties op een openbare blockchain openbaar en publiekelijk inzichtelijk zijn. Een potentiele oplossing is om blockchains door centrale partijen te laten beheren en daarmee de technische problemen op te lossen, maar daarmee blijft vertrouwen in de centrale partij(en) vereist. Deelnemers in het netwerk zijn niet gelijkwaardig.

## Onderbouwing keuze Ethereum.
Ethereum is de eerste programmeerbare blockchain, en maakt daarmee meer use cases dan cryptocurrency mogelijk. Sinds Ethereum zijn er veel nieuwe initiatieven die op verschillende manieren proberen de stand van de techniek vooruit te brengen. In een haalbaarheidsonderzoek in opdracht van het RVO heeft Stichting Forus alternatieven op Ethereum onderzocht en is tot de conclusie gekomen dat Ethereum op dit moment technisch en in gebruik nog steeds de koploper is met een gezonde community.