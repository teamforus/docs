# Over ons (About) NL 

Forus is een startup die zich richt op het ontwikkelen van innovatieve applicaties voor het publieke domein. 

Wij zijn geïnspireerd door recente ontwikkelingen op het gebied van gedistribueerde IT. Dit begon bij de Bitcoin blockchain ongeveer 8 jaar geleden en inmiddels richten wij ons op Ethereum en IPFS . Deze nieuwe digitale protocollen maken het mogelijk om systemen op een fundamenteel andere wijze op te bouwen. Door onze applicaties op deze technologieën te baseren, streven wij er naar stakeholders op een gelijkwaardigere manier te laten samenwerken.

Dit begint bij het ontwikkelen van systemen waarbij de eindgebruiker centraal staat en vervolgens interacteert met andere applicaties. Wij laten ons hierbij leiden door concepten zoals ¨Regie Op Gegevens¨ en ¨Open Source Software¨. Zo weet de eindgebruiker welke gegevens en waarde, er onder welke voorwaarden worden verwerkt.

Samenwerken gaat voor ons om een ontwikkeling waarbij alle stakeholders meedenken over de technische en organisatorische facetten van digitale innovatie. Digitale innovatie leidt tot rolveranderingen waarbij bestaande processen zullen moeten worden geherevalueerd. 

Gedistribueerde IT protocollen brengen de mogelijkheid om software te laten functioneren zonder benodigdheid van vertrouwen in één centrale autoriteit. Hierdoor kunnen de eindgebruikers van deze applicaties samen de voorwaarden opstellen waaronder ze de applicaties willen gebruiken.

Ons team realiseert deze visie door applicaties te maken die we het liefst zelf zouden willen gebruiken. Dit betekent dat efficiëntie, gebruiksgemak, veiligheid voorop staan en dat samen ontwikkelen de werkwijze is.

Abstracte ideeën worden uitgewerkt tot tastbare resultaten. Dit doen we door eerst een ideaal beeld te schetsen aan de hand van de vraag; Hoe zou dit systeem er idealiter uitzien? In de zoektocht naar dit antwoord proberen we zo vrij mogelijk te denken en worden onze waarden en kunde vertaald. 

Vervolgens wordt er gekeken naar de huidige stand van zaken betreffende de technische en organisatorische facetten van een proces. 

Binnen het spectrum tussen ideaal en status quo formuleren we een eindresultaat. dat verder gaat dan een theoretische exercitie. In de praktijk te gebruiken applicaties die vandaag waarde leveren en functioneren als opzet naar verdere organisatorische vernieuwing. 

Op basis van dit soort resultaten kunnen we de eerder genoemde rolveranderingen bespreken en laten zien dat deze nieuwe digitale wereld ons kan helpen maatschappelijke vraagstukken op te lossen.

Stichting Forus is opgericht in de stad Groningen en bestaat uit een internationaal team van programmeurs, designers, software architecten en projectmanagers.
